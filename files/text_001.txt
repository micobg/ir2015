ПАРЛАМЕНТЪТ ОТХВЪРЛИ ПРЕЗИДЕНТСКОТО ВЕТО ВЪРХУ ЗАКОНА ЗА НОВИЯ МЕГАРЕГУЛАТОР 

ХРИСТО СТОЯНОВ  

КОНСТИТУЦИОННИЯТ съд ще бъде сезиран заради необжалваемостта на най-тежките административни актове на новия регулаторен орган на небанковия финансов пазар. Това се заканиха вчера СДС и БСП, след като мнозинството отхвърли ветото на президента Георги Първанов върху Закона за Комисията по финансов надзор, която ще обедини контрола върху капиталовия, застрахователния и осигурителния пазар у нас. 
На 16 декември държавният глава върна за ново обсъждане закона, който според него нарушавал конституционните принципи за обжалваемост на административните актове и натоварвал с допълнителна данъчна тежест контролираните лица чрез годишни такси за държавния надзор. Не можем да позволим по-леки форми на контрол върху средствата на пенсионните фондове, които се очаква да натрупат 250 млн. лв., а за следващата година цифрата ще бъде 1 млрд. лв., заяви вицепремиерът Лидия Шулева от парламентарната трибуна. Председателят на икономическата комисия Валери Димитров каза, че всички актове, за които законът определя необжалваемост, се отнасят до контролирани от комисията по финансов надзор дружества. От ОДС и от коалиция За България подкрепиха ветото на президента. Муравей Радев от ОДС каза, че законът е крачка напред за създаване на по-ясен контрол върху надзорната дейност на финансовите институции, но въпреки това потъпква правата на българските граждани и на стопанските субекти и затова опозицията ще сезира Конституционния съд. Според Михаил Миков от коалиция За България има основание този закон да бъде обсъден освен от Народното събрание и от Конституционния съд. Нов Франкенщайн с възможност за натиск върху бизнеса и за корупция ще избабуваме днес, предупреди Миков. Според него и Световната банка смята приемането на закона като прибързано. Представителят на МВФ у нас Пирита Сорса коментира, че в някой страни е нормално решенията на финансовия надзор да не бъдат обжалвани.то ще отпадне досегашното ограничение за цената, на която се провеждат. Тя ще може да се намалява с по 10%, докато активът бъде продаден. Сега първият търг се прави по 100% от цената, вторият - на 90% и дотук процедурата спира, а активите висят. 
 
ОПОЗИЦИЯТА 
Предизборните обещания на НДСВ за единен финансов надзор върху небанковия пазар бяха посрещнати на нож от бизнеса. Идеята за общ надзор върху застраховане, осигуряване и капиталов пазар стана причина в края на миналата седмица представители на Стопанската камара, БТПП, Асоциацията на индустриалния капитал и съюз Възраждане да поискат от председателя на БСП да сезира Конституционния съд. Същото се кани да направи и СДС. 
 
